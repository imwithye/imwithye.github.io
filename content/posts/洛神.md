---
title: "洛神"
date: 2010-11-21
tags: ["随笔"]
---

余从川蜀，归至杭都。穿蜀道，越长江，过险山，涉急湍。途经洛阳，解辔寄旅。人疲马倦，奔劳多累。六龙回驾，金乌渐隐，寒烟欲笼，流霞将颓。俯仰乾坤，犹觉天地之黯淡，察望皎月，忽感广寒之余悲。同行见我寂寂，笑谓曰：吾闻洛神，居于洛水。玉颜红袂，闻名宓妃。纤身弄巧，嫩葱扬琴，采采兮若处子之怀玉，涓涓兮若暮春之浽溦。媛女若此，曷不顾之？

于是乎余下马独行，至洛水之濒。情移神骸，忽焉思散。倚岩和衣而睡，少顷，闻一人呼，逸卿。余奇之，环而睹一丽人，步凌波于山隅，怀玙璠而逸美。叹曰：此何人哉？其洛神乎？之倾城者，无可比之。

其形也，娇若芙蓉，纤若秋枫。动则沉鱼，翩则惊鸿。飜飖兮若凫鸟之穿流霞，含婉兮若碧柳之濯渌波。远而望之，则若烟水蒙蒙；迫而察之，则若露雾寒淞。冰肌璐质，霜颈瑶承，明眸若黛，蕳睫如幪。藏玉扇以羞涩兮，射急电而嗔怒。闭爽目以倦怠兮，扬修眉而欢愉。皓齿璞琚，敛于丹唇，柔情绰态，讷于语言。凝脂流香，姝于粉靥；螓首叆霼，艾于素颜。佩琬琰之皓洁兮，腰木兰之薆熏。戴金翠之首饰兮，被璀璨之华衣。采兰芷之芳美兮，击流水之微漪。噫！此真仙人邪！其美之至极矣。

其声也，婉若鹅绒，柔弱春风。潺潺兮若山溪之鸣说，铮铮兮若纤指之抚弦。清澈兮若歌鸟之婉转，温暖兮若太阳之华暄。口含蘼麝，气吐幽兰。姚琼璧之皎洁，声佩璐之珊珊。灼芙蕖之姿态，托言辞之欣欢。

善哉！余奇之，恭然而问：小生不知仙子何人？曷故至于斯域？莞尔而不答。再顾之，以去。

余归以告之，曰：其洛神乎？其姿态于臆久矣。
